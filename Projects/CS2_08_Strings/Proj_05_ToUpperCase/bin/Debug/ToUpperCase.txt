ДВЕ ХУБАВИ ОЧИ

Две хубави очи. Душата на дете
в две хубави очи; - <upcase>музика</upcase> - лъчи
Не искат и не обещават те...
Душата ми се моли,
дете,
душата ми се моли!
Страсти и <upcase>неволи</upcase>
ще хвърлят утре върху тях
булото на срам и грях.
Булото на срам и грях -
не ще го хвърлят върху тях
страсти и неволи.
Душата ми се моли,
дете,
душата ми се моли...
<upcase>Не искат</upcase> и не обещават те! -
Две хубави очи. Музика, лъчи
в две хубави очи. Душата на дете...